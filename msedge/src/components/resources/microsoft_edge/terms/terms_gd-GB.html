<!DOCTYPE html>
<html lang="gd" xml:lang="gd"><head><meta http-equiv="Content-Type" content="text/html; charset=utf-8"><meta><title>
Teirmichean ceadachas Microsoft stannardach airson aplacaid – Teirmichean a’ chleachdaidh airson bathar fa-leth (an-asgaidh)
</title><style>
h1 {
    margin-top: 6.0pt;
    margin-right: 0in;
    margin-left: .25in;
    margin-bottom: .0001pt;
    text-indent: -.25in;
    font-size: 11pt;
    font-family: "Tahoma",sans-serif;
    font-weight: bold;
}
.h2_block_style {
    margin-top: 6.0pt;
    margin-inline-start: .25in;
    margin-left: .75in;
    text-indent: -.53in;
    font-size: 11pt;
}
.h2_style {
    display: inline;
    margin-top: 6.0pt;
    margin-right: -0.03in;
    font-family: "Tahoma",sans-serif;
    font-size: 11pt;
}
.h3_block_style {
    margin-top: 6.0pt;
    margin-inline-start: .75in;
    margin-left: 99pt;
    text-indent: -45pt;
    font-size: 11pt;
}
.h3_style {
    display: inline;
    margin-top: 6.0pt;
    margin-right: -0.03in;
    font-family: "Tahoma",sans-serif;
    font-size: 11pt;
}
.h3_alpha_style {
    display: inline;
    margin-top: 6.0pt;
    margin-right: -0.03in;
    font-family: "Tahoma",sans-serif;
    font-size: 11pt;
}
.h3_alpha_block_style {
    margin-top: 6.0pt;
    margin-right: -0.03in;
    margin-left: 86.15pt;
    text-indent: -32.15pt;
    font-family: "Tahoma",sans-serif;
    font-size: 11pt;
}
.h3_long_block_style {
    margin-top: 6.0pt;
    margin-right: -0.03in;
    margin-left: 78.15pt;
    text-indent: -26.15pt;
    font-family: "Tahoma",sans-serif;
    font-size: 11pt;
}
.h3_long_style {
    font-size: 11pt;
    font-weight: normal;
}
.h3_heading_num_style {
    font-size: 10pt;
}
.h3_heading_alpha_style {
    font-size: 10pt;
    font-weight: bold;
}
.h4_block_style {
    margin-top: 3.0pt;
    margin-right: -0.03in;
    margin-left: 128pt;
    text-indent: -38pt;
    font-family: "Tahoma",sans-serif;
    font-size: 11pt;
}
.h4_style {
    display: inline;
    font-family: "Tahoma",sans-serif;
    font-size: 11pt;
}
.span_first_para_block_style {
    margin-top: 6.0pt;
    margin-right: -0.03in;
    margin-left: 124pt;
    text-indent: -35pt;
    font-family: "Tahoma",sans-serif;
}
.span_last_para_block_style {
    margin-top: 0.0pt;
    margin-right: -0.03in;
    margin-left: 124pt;
    text-indent: -35pt;
    font-family: "Tahoma",sans-serif;
}
.preamble_style {
    margin-top: 6.0pt;
    margin-right: 0in;
    margin-bottom: 0in;
    margin-left: 0in;
    margin-bottom: .0001pt;
    text-indent: 0in;
    font-size: 11pt;
    font-family: "Tahoma",sans-serif;
    font-weight: normal;
}
.heading_spacer {
    font-size: 7.0pt
}
.bold_style {
    font-weight: bold;
}
span {
    font-family: "Tahoma",sans-serif;
}
</style></head><body><div><p class="preamble_style bold_style"><span>
An t-ùrachadh mu dheireadh an t-Ògmhios 2024
</span></p><p class="preamble_style bold_style"><span>
Teirmichean ceadachas bathar-bog Microsoft
</span></p><p class="preamble_style bold_style"><span>
Microsoft Edge
</span></p><div class="preamble_style"><span><hr size="3" width="100%" align="center"></span></div><p class="preamble_style"><span>
An dèidh dhut a stàladh, chì thu na teirmichean seo ann am Microsoft Edge aig edge://terms cuideachd.
</span></p><p class="preamble_style"><span class="bold_style">
Ma tha thu a’ fuireach no ma tha thu nad ghnìomhachas aig a bheil prìomh-oifis anns na stàitean aonaichte, leugh an earrann 2.14 gu h-ìosal mu “eadar-bhreith ceangaltach agus tar-sgaoileadh a thaobh co-thagraidhean”. Tha buaidh air rèiteachadh chòmhstrithean aige.
</span></p><p class="preamble_style"><span>
Seo aonta ceadachais eadar thusa agus Microsoft Corporation (no fear dhe na dlùth-chompanaich aige) a tha a’ mìneachadh nan còraichean, uallaichean is cumhaichean a bhios an sàs is tu a’ cleachdadh a’ bhathair-bhuig is ùrachadh sam bith dheth (am “bathar-bog”) (ach ma bhios
</span><span>
teirmichean ùra no teirmichean a bharrachd an cois ùrachaidh, agus ma bhios, bidh buaidh aig an fheadhainn ùra ort ri linn ùrachaidh ach cha dèan iad atharrachadh air na còraichean agad-sa no aig Microsoft a thaobh bathar-bog gun ùrachadh
</span><span>
). Bu chòir dhut sùil a thoirt air an aonta air fad, a’ gabhail a-staigh teirm sam bith a tha co-cheangailte ris, a chionn ’s gu bheil iad uile cudromach agus air sgàth ’s gur e aonta laghail a th’ annta còmhla aig am bi buaidh ort.
</span></p><p class="preamble_style bold_style"><span>
Ma ghabhas tu ris an aonta seo no luchdaicheas tu a-nuas no ma chleachdas tu am bathar-bog, bidh tu ag aontachadh ris na teirmichean seo air fad agus ri tar-chur cuid dhen fhiosrachadh nuair a bhios tu ri cleachdadh a’ bhathair-bhuig a-rèir aithris na prìobhaideachd a tha ga mhìneachadh ann an teirmichean ceadachas Windows agad no ann an Earrann 2.7 gu h-ìosal. Mur an gabh tu ris na teirmichean seo ’s mur an gèill thu riutha, chan urrainn dhut am bathar-bog no na gleusan aige a chleachdadh.
</span></p><p class="preamble_style"><span>
Tha dà earrann san aonta seo: Tha Earrann 1 an gnìomh ma chleachdas tu am bathar-bog air ùrlar Windows sam bith;
</span><span>
Tha Earrann 2 an gnìomh ma chleachdas tu e e air ùrlaran eile seach Windows, a’ gabhail a-staigh MacOS, iOS, Android agus Linux.
</span></p><div class="h1_block_style"><h1 class="h1_style" data-h-str="1."><span class="h1_heading_num_style">
1.
<span class="h1_heading_num_style">
   
</span></span><span class="h1_heading_num_style">
Microsoft Edge airson uidheaman Windows
</span></h1></div><div class="h2_block_style"><h2 class="h2_style" data-h-str="1.1."><span class="h2_heading_num_style">
1.1.
<span class="heading_spacer">
      
</span></span><span>
Tha teirmichean ceadachas Windows an gnìomh
</span></h2><span>
. Cleachdaidh tu am bathar-bog seo air ùrlar Windows sam bith fo buaidh teirmichean ceadachas bathar-bog Microsoft is siostam-obrachaidh Windows (“teirmichean ceadachas Windows”) a tha iad nam pàirt dhen aonta seo. Chì thu teirmichean ceadachas Windows is tu a’ tadhal air
</span><span class="link_style"><a href="https://aka.ms/useterms">
https://aka.ms/useterms</a></span><span>
no air “Roghainnean” > “An siostam” > “Mu dhèidhinn Windows”.
</span></div><div class="h3_block_style"><h3 class="h3_style" data-h-str="1.1.1."><span class="h3_heading_num_style">
1.1.1.
<span class="heading_spacer">
      
</span></span><span>
Ùrachaidhean
</span></h3><span>
. Dh’fhaoidte gun toir am bathar-bog sùil airson ùrachaidhean o àm gu àm is gun luchdaich a-nuas is gun stàlaich e iad dhut. Chan fhaod thu ùrachaidhean fhaighinn ach o Microsoft no tùsan ùghdarraichte agus dh’fhaoidte gun spàrr Microsoft ort
</span><span>
an siostam ùrachadh airson na h-ùrachaidhean seo a chur an sàs dhut. Le bhith a’ gabhail ris an aonta seo no le bhith a’ cleachdadh a’ bhathair-bhuig, bidh tu ag aontachadh ri ùrachaidhean fèin-obrachail mar seo gun rabhadh eile ro làimh.
</span></div><div class="h2_block_style"><h2 class="h2_style" data-h-str="1.2."><span class="h2_heading_num_style">
1.2.
<span class="heading_spacer">
      
</span></span><span>
Ro-sheallaidhean
</span></h2><span>
. Ma thogras tu, is urrainn dhut ro-shealladh no tionndaidhean Insider, beta no tionndaidhean ro-sgaoilidh eile dhen bhathar-bhog (“ro-sheallaidhean”) a chleachdadh ma chuireas Microsoft ri làimh iad. Chan urrainn dhut ro-shealladh a chleachdadh a gu ruige an latha a dh’fhalbhas an ùine air a’ bhathar-bhog agus fhad ’s a ghèilleas tu ri gach teirm san aonta seo. ’S e gleus probhail a th’ ann an ro-shealladh agus dh’fhaoidte gum bi diofar mòr eadar ro-shealladh agus tionndadh coimeirsealta a tha ga sgaoileadh. Ge be dè a chanas teirmichean ceadachas Windows,
<strong>
tha na ro-sheallaidhean gan solarachadh “mar a tha iad,” agus chan eil barantas sam bith, fillte a-staigh no follaiseach (a’ gabhail a-staigh am barantas cuingichte), an cois nan tionndaidhean seo. Ma stàlaicheas tu ro-shealladh air an uidheam agad, dh’fhaoidte gum bi buaidh aige sin air a’ bharantas no gun cuir e gu neoini am barantas agus dh’fhaoidte nach bi thu airidh air taic tuilleadh o shaothraiche an uidheim agad no o ghiùlanair an lìonraidh agad.
</strong>
Chan ann air Microsoft a bhios uallach a thaobh cron sam bith a nì iad ort. Dh’fhaoidte nach toir Microsoft seachd seirbheisean taice mu choinneamh ro-sheallaidhean. Ma chuireas tu beachdan no molaidhean gu Microsoft mun ro-shealladh (“cur”), tha thu a’ toirt cead dha Microsoft agus dha na com-pàirtichean aige na chuir thu thugainn a chleachdadh air dòigh sam bith agus airson adhbhar sam bith.
</span></div><div class="h3_block_style"><h3 class="h3_style" data-h-str="1.2.1."><span class="h3_heading_num_style">
1.2.1.
<span class="heading_spacer">
      
</span></span><span>
Cruinneachadh dàta ann an ro-sheallaidhean
</span></h3><span>
. Ann an ro-shealladh, dh’fhaoidte nach obraich a’ phrìobhaideachd is gleusan eile mar bu chòir agus dh’fhaoidte nach obraich iad le roghainnean prìobhaideachd Windows eile, a’ gabhail a-staigh roghainnean an dàta diagnosachd aig Windows 10 agus Windows 11. Dh’fhaoidte gun cleachd, gun stòr, gun làimhsich is gun sgrùd sinn an dàta a chruinnicheas sinn is tu a’ cleachdadh nan ro-sheallaidhean, a’ gabhail a-staigh diagnosachd, dàta teicnigeach, aithisgean mhearachdan, dùmpaidhean tuislidh is dàta co-cheangailte eile o na h-uidheaman air a bheil thu a’ ruith ro-shealladh airson Windows, am bathar-bog seo agus na ro-sheallaidhean a chumail ùraichte, tèarainte agus ag obair mar bu chòir. Cuidichidh e leinn cuideachd bathar is seirbheisean Microsoft a leasachadh agus dh’fhaoidte gun cleachd sinn e a-chùm adhbharan eile a tha gam mìneachadh ann an aithris prìobhaideachd Microsoft. Ma chuireas tu cruinneachadh an dàta à comas leis na h-uidheaman-smachd sna ro-sheallaidhean, dh’fhaoidte gun cruinnich sinn fiosrachadh diagnosachd mun luchdadh a-nuas, mun stàladh is mu thoirt air falbh ro-sheallaidhean agus dàta “bunasach” eile fhathast mar a mhìnicheas sinn san earrann air diagnosachd Windows ann an aithris prìobhaideachd Microsoft aig
<span class="link_style"><a href="https://aka.ms/privacy">
https://aka.ms/privacy</a></span>.
</span></div><div class="h2_block_style"><h2 class="h2_style" data-h-str="1.3."><span class="h2_heading_num_style">
1.3.
<span class="heading_spacer">
      
</span></span><span>
Seirbheisean eile
</span></h2>
.
<span>
Dh’fhaoidte gum bi aplacaidean no gleusan am broinn a’ bhathair-bhuig anns am bi no a dh’fheumas puing-inntrigidh do sheirbheisean air loidhne agus uaireannan bi seirbheisean mar sin fo bhuaidh theirmichean is phoileasaidhean prìobhaideachd eile, can aonta seirbheisean Microsoft aig
</span><span><a href="https://aka.ms/msa">
https://aka.ms/msa</a></span><span>. Chì thu na teirmichean is poileasaidhean seo ann an teirmichean a’ chleachdaidh aig an t-seirbheis fhèin no ann an roghainnean na h-aplacaid a-rèir na th’ ann. Dh’fhaoidte nach bi na seirbheisean seo ri fhaighinn anns gach roinn-dùthcha. Chan fhaod thu na tòcanan a chleachdas am bathar-bog airson gairm air seirbheis Microsoft Azure a tha fa leth on bhathar-bhog.
</span></div><div class="h1_block_style"><h1 class="h1_style" data-h-str="2."><span class="h1_heading_num_style">
2.
<span class="h1_heading_num_style">
   
</span></span><span class="h1_heading_num_style">
Microsoft Edge airson uidheaman seach Windows
</span></h1></div><div class="h2_block_style"><h2 class="h2_style" data-h-str="2.1."><span class="h2_heading_num_style">
2.1.
<span class="heading_spacer">
      
</span></span><span>
Còraichean stàlaidh is cleachdaidh
</span></h2><span>
. ’S ann fo cheadachas a tha am bathar-bog seo agus chan eilear ga reic. Fon aonta seo, tha sinn a’ toirt cead dhut aon ionstans dhen bhathar-bhog a stàladh is a ruith air an uidheam agad, airson cleachdadh aon neach aig an aon àm, a’ ruith ùrlar eile seach Windows, a’ gabhail a-staigh MacOS, iOS, Android agus Linux fhad ’s a ghèilleas tu ris na teirmichean is cuingeachaidhean san aonta seo.
</span></div><div class="h2_block_style"><h2 class="h2_style" data-h-str="2.2."><span class="h2_heading_num_style">
2.2.
<span class="heading_spacer">
      
</span></span><span>
Bathar-bog le treas-phàrtaidhean
</span></h2><span>
. Dh’fhaoidte gum bi prògraman threas-phàrtaidhean sa bhathar-bhog seo a gheibh thu fon cheadachas seo no fo theirmichean aca fhèin. Chì thu teirmichean nan ceadachasan, brathan is aideachaidhean, ma tha gin ann, a thaobh nam prògraman le treas-phàrtaidhean aig
<span class="link_style"><a href="https://aka.ms/thirdpartynotices">
https://aka.ms/thirdpartynotices</a></span>. Fiù ma bhios prògraman mar seo fo bhuaidh aontachaidhean eile, bidh an aithris-àichidh, cuingeachaidh is às-dùnaidhean dhamaistean gu h-ìosal an sàs cuideachd gun ìre as fhaide a tha ceadaichte fon lagh.
</span></div><div class="h2_block_style"><h2 class="h2_style" data-h-str="2.3."><span class="h2_heading_num_style">
2.3.
<span class="heading_spacer">
      
</span></span><span>
Ro-sheallaidhean
</span></h2><span>
. Ma thogras tu, is urrainn dhut ro-shealladh no tionndaidhean Insider, beta no tionndaidhean ro-sgaoilidh eile dhen bhathar-bhog (“ro-sheallaidhean”) a chleachdadh ma chuireas Microsoft ri làimh iad. Chan urrainn dhut ro-shealladh a chleachdadh a gu ruige an latha a dh’fhalbhas an ùine air a’ bhathar-bhog agus fhad ’s a ghèilleas tu ri gach teirm san aonta seo. ’S e gleus probhail a th’ ann an ro-shealladh agus dh’fhaoidte gum bi diofar mòr eadar ro-shealladh agus tionndadh coimeirsealta a tha ga sgaoileadh.
<strong>
tha na ro-sheallaidhean gan solarachadh “mar a tha iad,” agus chan eil barantas sam bith, fillte a-staigh no follaiseach, an cois nan tionndaidhean seo. Ma stàlaicheas tu ro-shealladh air an uidheam agad, dh’fhaoidte gum bi buaidh aige sin air a’ bharantas no gun cuir e gu neoini am barantas agus dh’fhaoidte nach bi thu airidh air taic tuilleadh o shaothraiche an uidheim agad no o ghiùlanair an lìonraidh agad.
</strong>
Chan ann air Microsoft a bhios uallach a thaobh cron sam bith a nì iad ort. Dh’fhaoidte nach toir Microsoft seachd seirbheisean taice mu choinneamh ro-sheallaidhean. Ma chuireas tu beachdan no molaidhean gu Microsoft mun ro-shealladh (“cur”), tha thu a’ toirt cead dha Microsoft agus dha na com-pàirtichean aige na chuir thu thugainn a chleachdadh air dòigh sam bith agus airson adhbhar sam bith.
</span></div><span></span><div class="h3_block_style"><h3 class="h3_style" data-h-str="2.3.1."><span class="h3_heading_num_style">
2.3.1.
<span class="heading_spacer">
      
</span></span><span>
Cruinneachadh dàta ann an ro-sheallaidhean
</span></h3><span>
. A thaobh ro-sheallaidhean a tha fo Earrann 2.3, dh’fhaoidte nach obraich a’ phrìobhaideachd is roghainnean nan gleusan mar bu chòir agus dh’fhaoidte nach obraich na ro-sheallaidhean le roghainnean prìobhaideachd an t-siostaim-obrachaidh agad. Dh’fhaoidte gun cleachd, gun stòr, gun làimhsich is gun sgrùd sinn an dàta a chruinnicheas sinn is tu a’ cleachdadh nan ro-sheallaidhean, a’ gabhail a-staigh diagnosachd, dàta teicnigeach, aithisgean mhearachdan, dùmpaidhean tuislidh is dàta co-cheangailte eile o na h-uidheaman air a bheil thu a’ ruith ro-shealladh airson na ro-sheallaidhean a chumail ùraichte, tèarainte agus ag obair mar bu chòir. Cuidichidh e leinn cuideachd bathar is seirbheisean Microsoft a leasachadh agus dh’fhaoidte gun cleachd sinn e a-chùm adhbharan eile a tha gam mìneachadh ann an aithris prìobhaideachd Microsoft. Ma chuireas tu cruinneachadh an dàta à comas leis na h-uidheaman-smachd sna ro-sheallaidhean, dh’fhaoidte gun cruinnich sinn fiosrachadh diagnosachd mun luchdadh a-nuas, mun stàladh is mu thoirt air falbh sam bith de ro-shealladh agus dàta “bunasach” eile fhathast mar a mhìnicheas sinn san earrann air diagnosachd Windows ann an aithris prìobhaideachd Microsoft aig
<span class="link_style"><a href="https://aka.ms/privacy">
https://aka.ms/privacy.</a></span></span></div><div class="h2_block_style"><h2 class="h2_style" data-h-str="2.4."><span class="h2_heading_num_style">
2.4.
<span class="heading_spacer">
      
</span></span><span>
Seirbheisean eile
</span></h2><span>
. Dh’fhaoidte gum bi aplacaidean no gleusan am broinn a’ bhathair-bhuig anns am bi no a dh’fheumas puing-inntrigidh do sheirbheisean air loidhne agus uaireannan bi seirbheisean mar sin fo bhuaidh theirmichean is phoileasaidhean prìobhaideachd eile, can aonta seirbheisean Microsoft aig
</span><span><a href="https://aka.ms/msa">
https://aka.ms/msa.</a></span><span>
Chì thu na teirmichean is poileasaidhean seo ann an teirmichean a’ chleachdaidh aig an t-seirbheis fhèin no ann an roghainnean na h-aplacaid a-rèir na th’ ann. Dh’fhaoidte nach bi na seirbheisean seo ri fhaighinn anns gach roinn-dùthcha.
</span></div><div class="h2_block_style"><h2 class="h2_style" data-h-str="2.5."><span class="h2_heading_num_style">
2.5.
<span class="heading_spacer">
      
</span></span><span>
Conaltradh còmhla riut
</span></h2><span>
. Faodaidh Microsoft am fiosrachadh conaltraidh agad a chleachdadh (i) airson fios a chumail riut mun chleachdadh a nì thu dhen bhathar-bhog agus (ii) airson fiosrachadh a bharrachd a thoirt dhut mun bhathar-bhog is bathar no seirbheisean Microsoft eile. Faodar an conaltradh seo a dhèanamh air a’ phost-d, SMS, grad-theachdaireachdan, cabadaich-lìn, air an fhòn, ann an eadar-aghaidh a’ chleachdaiche no dòighean eile agus dh’fhaoidte gum bi tairgsean nan lùib. ’S urrainn dhut co-dhùnadh an-còmhnaidh a bheil thu ag iarraidh post-d, teachdaireachdan SMS, gairmean fòn is post sanasachd tradaiseanta o Microsoft.
</span></div><div class="h2_block_style"><h2 class="h2_style" data-h-str="2.6."><span class="h2_heading_num_style">
2.6.
<span class="heading_spacer">
      
</span></span><span>
Beachdan thugainn
</span></h2><span>
. Ma bheir thu beachd no moladh sam bith dha Microsoft mun bhathar-bhog gu Microsoft (“cur”), bheir thu cead dha Microsoft is dha na com-pàirtichean aige na chuireas tu thuca a chleachdadh air dòigh sam bith agus a-chùm adhbhair sam bith. Cha chuir thu rud gu Microsoft a bhios a’ crochadh ri ceadachas a sparradh air Microsoft am bathar-bog no docamaideadh aige a thoirt seachad fo cheadachas do threas-phàrtaidhean air sgàth gun gabh Microsoft do bheachdan a-staigh ann. Mairidh na còraichean seo seachad air an aonta seo.
</span></div><div class="h2_block_style"><h2 class="h2_style" data-h-str="2.7."><span class="h2_heading_num_style">
2.7.
<span class="heading_spacer">
       
</span></span><span>
Prìobhaideachd; Co-aonta do chleachdadh an dàta
</span></h2><span>
. Tha do phrìobhaideachd cudromach dhuinn. Cuiridh is gheibh cuid dhe na gleusan sa bhathar-bhog fiosrachadh is iad a’ cleachdadh nan gleusan ud. Le bhith a’ gabhail ris an aonta seo agus a’ cleachdadh a’ bhathair-bhuig, bidh tu ag aontachadh gum faod Microsoft am fiosrachadh a chruinneachadh, a chleachdadh is a leigeil ris mar a mhìnicheas iad ann an
<strong>
aithris prìobhaideachd Microsoft
</strong>
aig
<span class="link_style"><a href="https://aka.ms/privacy">
https://aka.ms/privacy</a></span> agus mar a mhìnichear, ma dh’fhaoidte, san eadar-aghaidh co-cheangailte ri gleusan a’ bhathair-bhuig.
</span></div><div class="h2_block_style"><h2 class="h2_style" data-h-str="2.8."><span class="h2_heading_num_style">
2.8.
<span class="heading_spacer">
       
</span></span><span>
Cuingeachaidhean
</span></h2><span>
. Tha Microsoft a’ glèidheadh gach còrach (mar chòraichean fo laghan seilbheachd inntleachdail) nach eil gan toirt seachad gu follaiseach san aonta seo agus chan eil thu a’ faighinn còir sam bith eile fo cheadachas. Airson a bhith ro-shoilleir, chan eil an ceadachas seo a’ toirt còir sam bith dhut agus chan fhaod thu na leanas a dhèanamh (agus chan fhaod tu cead a thoirt do neach no eintiteas sam bith eile a dhèanamh):
</span></div><div class="h3_long_block_style"><h3 class="h3_long_style" data-h-str="(a)"><span class="h3_heading_alpha_style">
(a)
<span class="heading_spacer">
  
</span></span><span>
gleusan a’ bhathair-bhuig a chleachdadh fa leth no am biortaileachadh;
</span></h3></div><div class="h3_long_block_style"><h3 class="h3_long_style" data-h-str="(b)"><span class="h3_heading_alpha_style">
(b)
<span class="heading_spacer">
  
</span></span><span>
am bathar-bog fhoillseachadh, lethbhreac a dhèanamh dheth (ach aon lethbhreac-glèidhidh), a thoirt seachad air mhàl, lìos no iasad;
</span></h3></div><div class="h3_long_block_style"><h3 class="h3_long_style" data-h-str="(c)"><span class="h3_heading_alpha_style">
(c)
<span class="heading_spacer">
  
</span></span><span>
oidhirp air cuingeachadh teicnigeach sam bith a sheachnadh a tha sa bhathar-bhog agus nach leig leat a chleachdadh ach air dòighean àraidh;<span></span></span></h3></div><div class="h3_long_block_style"><h3 class="h3_long_style" data-h-str="(d)"><span class="h3_heading_alpha_style">
(d)
<span class="heading_spacer">
  
</span></span><span>
einnseanaireachd chontrarra, dì-thrusadh no dì-thional a dhèanamh air a’ bhathar-bhog no oidhirp d’ a leithid ach – agus dìreach gun ìre as fhaide a tha an cuingeachadh roimhe seo (i) ceadaichte fo laghan a tha an sàs; (ii) ceadaichte fo theirmichean ceadachais a thaobh cleachdadh de cho-phàirtean le còd fosgailte a dh’fhaodadh a bhith sa bhathar-bhog; no (iii) air a bheil feum airson atharrachadh air leabhar-lann sam bith a dhì-bhugachadh is e fo GNU Lesser General Public License a tha am broinn a’ bathair-bhuig is ceangailte ris.
</span></h3></div><div class="h3_long_block_style"><h3 class="h3_long_style" data-h-str="(e)"><span class="h3_heading_alpha_style">
(e)
<span class="heading_spacer">
  
</span></span><span>
Ma chleachdas tu gleusan a tha stèidhichte air an eadar-lìon, chan fhaod thu gin dhiubh a chleachdadh air dòigh a bhriseas a-steach air cleachdadh chàich no inntrigeadh a dhèanamh air seirbheis, dàta, cunntas no lìonra sam bith no a chleachdadh air dòigh eucoireach;
</span></h3></div><div class="h3_long_block_style"><h3 class="h3_long_style" data-h-str="(f)"><span class="h3_heading_alpha_style">
(f)
<span class="heading_spacer">
   
</span></span><span>
na tòcanan a chleachdas am bathar-bog airson gairm air seirbheis Microsoft Azure a tha fa leth on bhathar-bhog a chleachdadh.
</span></h3></div><div class="h2_block_style"><h2 class="h2_style" data-h-str="2.9."><span class="h2_heading_num_style">
2.9.
<span class="heading_spacer">
       
</span></span><span>
Docadamaideadh
</span></h2><span>
. Ma tha docamaideadh ga thoirt seachad an cois a’ bhathair-bhuig, ’s urrainn dhut lethbhreacan a dhèanamh dhen docamaideadh agus a chleachdadh mar ghoireas fiosrachaidh dhut fhèin.
</span></div><div class="h2_block_style"><h2 class="h2_style" data-h-str="2.10."><span class="h2_heading_num_style">
2.10.
<span class="heading_spacer">
    
</span></span><span>
Stannardan H.264/AVC agus MPEG-4 Visual agus stannardan video VC-1
</span></h2><span>
. Faodaidh gu bheil teicneolas codec H.264/AVC, MPEG-4 Visual agus/no VC-1 sa bhathar-bhog. Feumaidh MPEG LA, L.L.C. am brath seo:
</span><br><span>
Tha am bathar seo fo cheadachas do cheadachasan pasgan peutaint AVC, VC-1 agus MPEG-4 Part 2 Visual a-chùm cleachdaidh phearsanta is neo-choimearsalta le neach-caitheimh gus (i) video a chòdachadh a-rèir nan stannardan (“stannardan video”) gu h-àrd agus/no (ii) video AVC, VC-1 agus MPEG-4 Part 2 Video a dhì-chòdachadh a chaidh a chòdachadh le neach-caitheimh a tha an sàs gnìomha pearsanta is neo-choimearsalta no a fhuaradh o sholaraiche video aig a bheil ceadachas a leithid a video a sholar. Chan eil ceadachas ga thoirt seachad no ga fhilleadh a-steach a-chùm cleachdaidh sam bith eile. Gheibhear fiosrachadh a bharrachd o MPEG LA, L.L.C. Faic
<span class="link_style"><a href="https://aka.ms/mpegla">
https://aka.ms/mpegla</a></span>.
</span></div><div class="h2_block_style"><h2 class="h2_style" data-h-str="2.11."><span class="h2_heading_num_style">
2.11.
<span class="heading_spacer">
    
</span></span><span>
Cuingeachaidhean às-phortaidh
</span></h2><span>
. Feumaidh tu gèilleadh ri lagh is conn-riaghailt nàiseanta is eadar-nàiseanta sam bith a thaobh às-phortadh a’ bhathair-bhog agus faodaidh seo a ghabhail a-steach cuingeachadh a thaobh cinn-uidhe, cleachdaichean deireannach is cleachdadh deireannach. Airson barrachd fiosrachaidh a thaobh cuingeachaidhean às-mhalairt, tadhail air
<span class="link_style"><a href="https://aka.ms/exporting">
https://aka.ms/exporting</a></span>.
</span></div><div class="h2_block_style"><h2 class="h2_style" data-h-str="2.12."><span class="h2_heading_num_style">
2.12.
<span class="heading_spacer">
    
</span></span><span>
Seirbheisean taice
</span></h2><span>
. Chan eil uallach sam bith air Microsoft fon lagh seirbheis taice sam bith a thoirt seachad mu choinneamh a’ bhathair-bhog seo. Ma tha taic sam bith ga thoirt seachad, gheibhear sin “mar a tha e” agus “le lochd sam bith a tha na bhroinn” agus gun bharantas sam bith.
</span></div><div class="h2_block_style"><h2 class="h2_style" data-h-str="2.13."><span class="h2_heading_num_style">
2.13.
<span class="heading_spacer">
    
</span></span><span>
Ùrachaidhean
</span></h2><span>
. Dh’fhaoidte gun toir am bathar-bog sùil airson ùrachaidhean o àm gu àm is gun luchdaich a-nuas is gun stàlaich e iad dhut. Chan fhaod thu ùrachaidhean fhaighinn ach o Microsoft no tùsan ùghdarraichte agus dh’fhaoidte gun spàrr Microsoft ort an siostam agad ùrachadh airson ùrachaidhean a thoirt dhut. Le bhith a’ gabhail ris an aonta seo no le bhith a’ cleachdadh a’ bhathair-bhuig, bidh tu ag aontachadh ri ùrachaidhean fèin-obrachail mar seo gun rabhadh eile ro làimh.
</span></div><a></a><a><div class="h2_block_style"><h2 class="h2_style" data-h-str="2.14."><span class="h2_heading_num_style">
2.14.
<span class="heading_spacer">
    
</span></span><span>
Eadar-bhreith ceangaltach agus tar-sgaoileadh a thaobh cho-thagraidhean
</span></h2><span>
. Tha sinn an dòchas nach bi connsachadh eadarainn idir ach ma dh’èireas dad, tha thusa agus sinne ag aontachadh gun dèan sinn oidhirp a rèiteachadh gu neo-fhoirmeil am broinn 60 latha on latha a fhuaras brath connsachaidh. Mur eil fuasgladh air, tha sinn ag aontachadh
</span></div></a><span><b>
gun iarr sinn eadar-bhreith cheangaltach dhan American Arbitration Association (“AAA”) fo Achd Feadarail na h-Eadar-bhreithe (“FAA”) agus nach tog thu cùis ann an cùirt air beulaibh britheimh no diùraidh.
</b>
An àite sin, ’s e neach-eadraiginn a nì co-dhùnadh agus bidh co-dhùnadh an neach-eadraiginn deireannach ach a-mhàin còir chuingichte airson lèirmheas fon FAA.
<b>
Cha bhi cùisean cho-thagraidhean, eadar-bhreith air feadh clas, cùisean àrd-neach-tagraidh prìobhaideach, iarrtasan airson òrduighean-bacaidh poblach agus cùis lagha no iarrtas sàsachaidh sam bith eile anns am bi cuideigin a’ riochdachadh cuideigin eile ceadaichte. Agus chan eil e ceadaichte a bharrachd cùisean fa leth a chur còmhla gun aonta gach taoibh.
</b>
Tha “sinn”, “againn” is msaa a’ gabhail a-staigh Microsoft agus na dlùth-chompanach aig Microsoft.
</span></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(a)
<span class="heading_spacer">
       
</span></span><span>
Nàdar a’ chonnsachaidh – gach rud ach IP
</span></h3><span>
. ’S e mìneachadh cho leathann ’s a ghabhas a tha aig a’ bhriathar “connsachadh”. Tha seo a’ gabhail a-staigh tagradh no comharspa sam bith eadarainn a thaobh a’ bhathair-bhuig, na prìse aige, margaideachd, conaltradh, tar-chur a cheannaich, bileachaidh no an aonta seo fo theòirig laghail sam bith a’ gabhail a-staigh chùmhnantan, bharantasan, toirt, stàdaidean no chonn-riaghailtean,
<strong>
ach connsachadh co-cheangailte ri co-èigneachadh no dligheachd nan còraichean inntleachdail agad-sa, aig an luchd-cheadachais agad, againne no ag an luchd-cheadachais againne.
</strong></span></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(b)
<span class="heading_spacer">
       
</span></span><span>
Cuir brath air connsachaidh ro eadar-bhreith
</span></h3><span>
. Ma tha connsachadh ann nach urrainn do neach-ionaid seirbheis nan custamairean againn fhuasgladh agus ma tha thu airson tionndadh gu eadar-bhreith, feumaidh tu brath air connsachadh fa leth a chur gu Microsoft Corporation, ATTN: CELA ARBITRATION, One Microsoft Way, Redmond, WA 98052-6399, Stàitean Aonaichte Aimeireaga a chur an toiseach no am foirm a chur thugainn an cruth dealain. Gheibh thu foirm a’ bhratha air connsachadh aig
</span><span><a href="https://go.microsoft.com/fwlink/?LinkId=245499">
https://go.microsoft.com/fwlink/?LinkId=245499</a></span>.
<span>
Lìon am foirm sin air fad, tha feum air an fhiosrachadh air fad. Nì sinne an aon rud ma tha connsachadh againn riut-sa. Bidh feum air a’ bhrath air connsachadh seo mus urrainnear tòiseachadh air eadar-bhreith sam bith. Thèid achd chrìochan sam bith a dh’fhaodadh a bhith an sàs a rìomhaireachd on latha a chaidh brath còir air connsachadh a chur gu ruige a’ chiad latha a dh’fhaodar eadar-bhreith chòir a chlàradh fon Earrann 2.14 seo.
</span></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(c)
<span class="heading_spacer">
       
</span></span><span>
Cothrom air cùirt nan tagraidhean beaga
</span></h3><span>
. Seach brath air connsachadh a chur, ’s urrainn dhut-sa no dhuinne am pàrtaidh eile a thoirt gu cùirt nan tagraidhean beaga, a’ sireadh sàsachadh fa leth, fhad ’s a bhios a’ chùis a-rèir riatanasan cùirt nan tagraidhean beaga agus fhad ’s a bhios e na chùis fa leth a’ sireadh sàsachadh fa leth. Feumaidh cùirt nan tagraidhean beaga a bhi san dùthaich far a bheil thu a’ fuireach (no mas e gnìomhachas a th’ annad, prìomh-ionad a’ ghnìomhachais agad).
</span></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(d)
<span class="heading_spacer">
       
</span></span><span>
Modh-obrach na h-eadar-bhreithe
</span></h3><span>
. Cumaidh an AAA eadar-bhreith sam bith fo na riaghailtean aige airson eadar-bhreith choimeirsealta (no mas e neach fa leth a th’ annad is ma chleachdas am bathar-bog airson cleachdadh pearsanta no taighe no ma bhios luach a’ chonnsachaidh fo $75,000 USD ge neach fa leth a th’ annad gus nach eil no mar a chleachdas tu am bathar-bog, na riaghailtean aige airson eadar-bhreith luchd-caitheimh). ’S e riaghailtean leasaichte an AAA a thaobh mòr-eadar-bhreith, mar a chaidh an cur air gleus le Earrann 2.14, a bhios an sàs ann an cùisean co-cheangailte (faic am mìneachadh gu h-ìosal). Airson barrachd fiosrachaidh, faic
</span><span><a href="https://aka.ms/adr">
https://aka.ms/adr</a></span>.
<span class="bold_style">
Tha an t-aonta seo an sàs gus an tèid e ann an còmhstri le riaghailt iomchaidh an AAA sam bith.
</span><span>
Airson eadar-bhreith a chur gu dol, cuir am foirm iarrtas eadar-bhreith a gheibh thu aig
</span><span><a href="https://go.microsoft.com/fwlink/?LinkId=245497">
https://go.microsoft.com/fwlink/?LinkId=245497</a></span><span>
gun AAA is cuir lethbhreac thugainn. Feumaidh fiosrachadh a bhuineas riut-sa agus ris an tagradh agad a bhith san fhoirm. Mas e $25,000 USD no nas lugha luach a’ chonnsachaidh, thèid èisteachd sam bith a chumail an cruth co-labhairt fòn no video ach ma tha an neach-eadraiginn dhen bheachd gu bheil deagh-adhbharan ann airson èisteachd aghaidh ri aghaidh. Thèid èisteachd aghaidh ri aghaidh a chumail san dùthaich far a bheil thu a’ fuireach (no mas e gnìomhachas a th’ annad, prìomh-ionad a’ ghnìomhachais agad) B’ urrainn do neach-eadraiginn an aon airgead-dìolaidh a bhuileachadh ort mar neach fa leth ’s a bhuilicheadh cùirt.
</span><span class="bold_style">
B’ urrainn dhan neach-eadraiginn sàsachadh aidmheileach no sàsachadh òrduigh-bhacaidh a bhuileachadh ort mar neach fa leth a-mhàin airson do thagradh pearsanta a shàsachadh ach chan e sàsachadh aig am biodh buaidh air neo-phàrtaidhean.
</span><p class="preamble_style"><span>
Nì an neach-eadraiginn riaghladh mu gach cùis ach ma tha ùghdarras às-dùnach aig cùirt: (i) eadar-bhreitheachd a cho-dhùnadh agus cruthachadh, bith, sgòp, dligheachd is co-èigneachadh an aonta eadar-bhreith seo; (ii) co-dhùnadh an do ghèill na pàrtaidhean ri riatanasan ron eadar-bhreith (a’ gabhail a-staigh brath fa leth air connsachadh agus foirmean an iarrtais airson eadar-bhreith); (iii) toirmeasg cùisean clas, riochdachaidh, àrd-neach-tagraidh no co-ghnìomhan no sàsachadh òrduigh-bhacaidh poblach a cho-èigneachadh; (iv) agus stad a chur air eadar-bhreith mur eil e a’ gèilleadh ris an aonta seo.
</span></p><p class="preamble_style"><span>
Ma tha tagraidhean sa bhrath air connsachadh agad a tha coltach ris an fheadhainn aig co-dhiù 24 custamair eile agus ma tha an aon luchd-lagha a’ riochdachadh thusa agus nan custamairean eile no luchd-lagha a tha a’ co-obrachadh ri chèile, aontaichidh thusa agus sinne gur e “cùisean co-cheangailte” a bhios annta. Tha thusa agus sinne ag aontachadh gum bi riaghailtean leasaichte an AAA a thaobh mòr-eadar-bhreith an sàs nuair a thèid an t-iarrtas airson eadar-bhreith a chlàradh, mar a chaidh atharrachadh san Earrann 2.14 seo, an sàs airson cùisean co-cheangailte cuideachd. Chan fhaodar barrachd air 50 cùis cho-cheangailte a chlàradh aig an aon àm agus thèid eadar-bhreith a dhèanamh orra san dòigh a leanas: (i) anns a’ chiad bhadan, faodaidh gach taobh suas ri 25 dhe na cùisean co-cheangailte seo a thaghadh airson clàradh is fuasgladh ann an eadar-bhreithean fa leth fon Earrann 2.14 seo; (ii) chan fhaodar cùis cho-cheangailte sam bith eile a chlàradh no a thagradh ann an eadar-bhreith gus an deach a’ chiad bhadan de 50 eadar-bhreith fa leth fhuasgladh; agus (iii) mur urrainn, an dèidh a’ chiad bhadain seo, dha na pàrtaidhean an còrr dhe na cùisean co-cheangailte fhuasgladh gu neo-fhoirmeil, faodar badan eile de chùisean co-cheangailte a chlàradh agus faodaidh gach taobh suas ri 25 cùis cho-cheangailte a thaghadh airson fuasgladh ann an eadar-bhreithean fa leth fon Earrann 2.14 seo. Cumar a’ dol san dòigh seo le badan de dh’eadar-bhreithean fa leth gus an deach gach cùis cho-cheangailte fhuasgladh gu neo-fhoirmeil no ann an eadar-bhreith fa leth. Chan fhaod ach cùirt am paragraf seo a cho-èigneachadh, a’ gabhail a-staigh a bheil buaidh aige ann am badan àraidh de thagraidhean agus a thoirmeasg clàradh no casaid de dh’eadar-bhreithean nach eil a’ gèilleadh ris a’ pharagraf seo.
</span></p></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(e)
<span class="heading_spacer">
       
</span></span><span>
Tàillean is pàigheadh eadar-bhreith
</span></h3><span>
. Bidh pàigheadh nan tàillean airson cùis a chlàradh agus tàillean is cosgaisean an neach-eadraiginn is an AAA fo bhuaidh riaghailtean an AAA.
</span><p class="preamble_style"><span>
A bharrachd air seo, mur eil an connsachadh na phàirt dhe na cùisean co-cheangailte a chaidh a mhìneachadh gu h-àrd, ma tha an connsachadh mu nas lugha na $75,000 agus ma ghèill thu ri gach riatanas ron eadar-bhreith mus do dh’iarr thu eadar-bhreith san Earrann 2.14 seo, (1) ath-dhìolaidh sinn na tàillean clàraidh gu sgiobalta agus pàighidh sinn tàillean is cosgaisean an AAA agus an neach-eadraiginn; agus (2) ma thug, aig deireadh na h-eadar-bhreithe, an neach-eadraiginn barrachd dhut na an tairgse sgrìobhte mu dheireadh a fhuair mus deach neach-eadraiginn ainmeachadh, pàighidh sinn (i) an t-suim a chaidh a bhuileachadh ort no $1,000 USD (ge be dè an t-suim nas motha); agus (ii) tàille neach-lagha reusanta sam bith a dh’èirich dhut; agus cosgaisean reusanta sam bith (a’ gabhail a-staigh tàillean is cosgaisean luchd-fianais eòlach) a dh’èirich dhan neach-lagha agad an cois na h-eadar-bhreithe fa leth agad.
</span></p></div><div class="h3_block_style"><h3 class="h3_style" data-h-str="(b)_upper_level_217"><span class="h3_heading_num_style">
(f)
<span class="heading_spacer">
       
</span></span><span>
 So-sgarachd
</span></h3><span>
. Ma tha, an dèidh gach ath-thagradh, cùirt ag ràdh gu bheil rud san Earrann 2.14 seo nach gabh a cho-èigneachadh a thaobh tagraidh no iarrtas airson sàsachadh, tha gach pàrtaidh ag aontachadh ri eadar-bhreith air gach tagradh is sàsachadh a tha fo bhuaidh mus toirear an còrr dhe na cùisean no dhen t-sàsachadh (mar iarrtas airson òrdugh-bacaidh poblach anns am bi an neach-eadraiginn a’ foillseachadh duais air fiachanas is sàsachadh fa leth mus beachdaich cùirt air an iarrtas sin). Air neo, ma bhios breith ann gu bheil pàirt eile ann an Earrann 2.14 nach gabh a cho-èigneachadh, fanaidh an còrr dheth an sàs (le duais eadar-bhreith sam bith ri thoirt seachad mus tòisich obair cùirte sam bith).
</span></div><div class="h2_block_style"><h2 class="h2_style" data-h-str="2.15."><span class="h2_heading_num_style">
2.15.
<span class="heading_spacer">
    
</span></span><span>
An t-aonta slàn
</span></h2><span>
. Tha an t-aonta seo (agus teirmichean a’ cheadachais chlò-bhuailte no teirmichean eile a thig còmhla ri foirlionadh, ùrachadh is seirbheis bathair-bhuig sam bith 's a chleachdas tu) agus na teirmichean a gheibhear air na làraichean-lìn air a bheil iomradh san aonta seo nan aonta slàn airson a' bhathair-bhuig agus foirlionadh, ùrachadh is seirbheis sam bith mar sin (mur eil sinn a’ toirt seachad teirmichean eile an cois foirlionaidh, ùrachaidh no seirbheis mar sin).
</span></div><div class="h2_block_style"><h2 class="h2_style" data-h-str="2.16."><span class="h2_heading_num_style">
2.16.
<span class="heading_spacer">
    
</span></span><span>
Lagh iomchaidh is an t-ionad gus còmhstrithean fhuasgladh
</span></h2><span>
. Ma fhuair thu am bathar-bog sna Stàitean Aonaichte no Canada, bidh tuigsinn an aonta seo, tagraidhean gun deach a bhriseadh is tagradh sam bith eile (a’ gabhail a-steach dìon luchd-caitheimh, co-fharpais neo-chothromach is tagraidhean torta) fo bhuaidh lagh na stàite no mòr-roinne far a bheil thu a’ fuireach (no, ma tha thu nad ghnìomhachas, far a bheil am prìomh-ionad gnìomhachais agad) a dh’aindeoin còmhstri eadar prionnsabalan lagha ach a-mhàin gu bheil gach rud a thaobh eadar-bhreith fo bhuaidh an FAA. Ma fhuair thu am bathar-bog ann an dùthaich sam bith eile, bidh laghan na dùthcha sin an sàs ach a-mhàin gu bheil gach rud a thaobh eadar-bhreith fo bhuaidh an FAA. Ma tha uachdranas feadarail nan SA an gnìomh, tha thusa agus Microsoft ag aontachadh gur ann aig cùirt fheadarail ann an King County, Washington a bhios uachdranas lagha a-mhàin agus gur ann an-sin a dh’èistear ri còmhstri cùirte sam bith ach a-mhàin eadar-bhreith no feadhainn a dh’èistear ann an cùirt nan tagraidhean beaga. Mur eil, tha thusa agus Microsoft ag aontachadh gur ann aig cùirt fheadarail ann an Superior Court of King County, Washington a bhios uachdranas lagha a-mhàin agus gur ann an-sin a dh’èistear ri còmhstri cùirte sam bith ach a-mhàin eadar-bhreith no feadhainn a dh’èistear ann an cùirt nan tagraidhean beaga.
</span></div><div class="h2_block_style"><h2 class="h2_style" data-h-str="2.17."><span class="h2_heading_num_style">
2.17.
<span class="heading_spacer">
    
</span></span><span>
Còraichean luchd-caitheimh; eug-samhailean ionadail
</span></h2><span>
. Tha an t-aonta seo a’ mìneachadh cuid a chòraichean laghail. Faodaidh gum bi còraichean eile agad fo laghan do dhùthcha, mòr-roinn no stàite, a’ gabhail a-steach còraichean luchd-caitheimh. Faodaidh gum bi còraichean eile agaibh cuideachd mu choinneamh a’ phàrtaidh a cheannaich thu am bathar-bog uaithe. Chan atharraich an t-aonta seo an còrr dhe na còraichean a tha agad fo laghan do stàite, mòr-roinn no dùthcha mur eil na laghan sin ga cheadachadh. Mar eisimpleir, ma cheannaich thu am bathar-bog ann an aon dhe na roinnean-dùthcha gu h-ìosal no ma tha lagh na dùthcha ga sparradh oirnn, bidh tu fo bhuaidh nan solaran a leanas:
</span></div><div class="h3_block_style"><h3 class="h3_style" data-h-str="(a)_upper_level_217"><span class="h3_heading_num_style">
(a)
<span class="heading_spacer">
       
</span></span><span>
Astràilia
</span></h3><span>
. Mas e neach-caitheimh ann an Astràilia a th’ annad, tha na seirbheisean againn a’ tighinn le barantasan nach gabh às-dùnadh fo lagh luchd-caitheimh Astràilia. A thaobh mòr-fhàilligeadh na seirbheise, tha thu airidh air:
</span><div class="h3_block_style"><h3 class="h3_style" data-h-str="(a)_upper_level_217"></h3><span class="h3_heading_num_style">
(i)
<span class="heading_spacer">
       
</span></span><span>
an cùmhnant seirbheise a th’ eadarainn a chur gu neoini; agus
</span></div><div class="h3_block_style"><h3 class="h3_style" data-h-str="(a)_upper_level_217"></h3><span class="h3_heading_num_style">
(ii)
<span class="heading_spacer">
       
</span></span><span>
ath-dhìoladh fhaighinn air a’ chuid nach no chleachd thu no ath-dhìoladh airson luach ìslichte.
</span></div><p class="preamble_style"><span>
Tha thu cuideachd airidh air ath-dhìoladh air call no damaiste reusanta sam bith eile a tha san t-sealladh. Mur e mòr-fhàilligeadh a th’ ann, tha thu airidh air fuasgladh fhaighinn air duilgheadas na seirbheise ann an ùine reusanta agus, mur an tèid sin a dhèanamh, bidh cead agad an cùmhnant a chur gu neoini agus ath-dhìoladh fhaighinn airson na cuid dhen chùmhnant nach deach a chleachdadh.
</span></p></div><div class="h3_block_style"><h3 class="h3_style" data-h-str="(a)_upper_level_217"><span class="h3_heading_num_style">
(b)
<span class="heading_spacer">
       
</span></span><span>
A’ Ghearmailt agus an Ostair
</span></h3><span>
. Mas e neach-caitheimh ann an Astràilia a th’ annad, tha na seirbheisean againn a’ tighinn le barantasan nach gabh às-dùnadh fo lagh luchd-caitheimh Astràilia. A thaobh mòr-fhàilligeadh na seirbheise, tha thu airidh air:
</span><div class="h3_block_style"><h3 class="h3_style" data-h-str="(a)_upper_level_217"></h3><span class="h3_heading_num_style">
(i)
<span class="heading_spacer">
       
</span></span><span class="bold_style">
Gun bharantas cùmhnaint
</span><span>
. Chan eil Microsoft a’ toirt barantas cùmhnaint a thaobh a’ bhathair-bhuig fo cheadachas.
</span></div><div class="h3_block_style"><h3 class="h3_style" data-h-str="(a)_upper_level_217"></h3><span class="h3_heading_num_style">
(ii)
<span class="heading_spacer">
       
</span></span><span class="bold_style">
Crìochan fiachanais
</span><span>
. Ann an cùis a thaobh giùlan a dh’aona-ghnothach, mòr-dhearmad, tagraidhean stèidhichte air an Product Liability Act agus, ann an cùisean bàis no dochainn phearsanta no fhiosaigich, bidh fiachanas air Microsoft a-rèir an lagha.
</span></div><p class="preamble_style"><span>
Fo bhuaidh an t-seantans roimhe, cha bhi fiachanais air Microsoft airson dearmad beag ma tha Microsoft a’ briseadh a leithid de mhòr-uallach cùmhnaint is a choileanadh a’ toirt comas an t-aonta seo a choileanadh mar bu chòir, agus nan cuireadh a bhriseadh adhbhar an aonta seo agus an earbsa a bhiodh aig pàrtaidh na ghèilleadh ann an cunnart (na “prìomh-uallaichean”). Ann an cùisean eile a thaobh dearmaid bhig, cha bhi fiachanas air Microsoft.
</span></p></div><div class="h2_block_style bold_style"><h2 class="h2_style" data-h-str="2.18."><span class="h2_heading_num_style">
2.18.
<span class="heading_spacer">
    
</span></span><span>
Aithris-àichidh nam barantasan
</span></h2><span>
. Tha an aplacaid fo cheadachas “mar a tha e”, “le gach lochd na bhroinn” agus “mar a gheibhear i.” Tha thu gan cleachdadh air do chunnart fhèin. Chan eil Microsoft a’ toirt barantas, gealladh no cumha follaiseach sam bith. Dh’fhaoidte gum bith còraichean luchd-caitheimh no geallaidhean achdail eile agad a-rèir nan laghan far a bheil thu agus nach urrainn dhan aonta seo atharrachadh. Gun ìre as fhaide a tha ceadaichte fon na laghan ionadail agad, tha Microsoft a’ dùnadh a-mach barantas a dh’fhaodadh a bhith fillte a-staigh a thaobh so-mharsantachd, ion-amasachd a-chùm leas sam bith agus neo-bhriseadh chòraichean.
</span></div><div class="h2_block_style bold_style"><h2 class="h2_style" data-h-str="2.19."><span class="h2_heading_num_style">
2.19.
<span class="heading_spacer">
    
</span></span><span>
Crìochan agus às-dùnadh fhuasglaidhean agus airgead-dìolaidh
</span></h2><span>
. Ma tha stèidh agad airson damaistean fhaighinn a dh’aindeoin aithris-àichidh nam barantasan seo, chan urrainn dhut ach $5.00 de dh’airgead-dìolaidh iarraidh air Microsoft, na dlùth-chompanaich no solaraichean aige no an t-suim a phàigh thu airson a’ bhathair-bhuig, ge be dè an t-suim a tha nas motha. Chan urrainn dhut damaiste no call sam bith eile fhaighinn, a’ gabhail a-steach dìoladh air rud a thachair na linn, call prothaide is dìoladh sònraichte, neo-dhìreach, peanasach no tuiteamach. Gun ìre as fhaide a tha ceadaichte fon lagh, bidh rud sam bith co-cheangailte ris an ro-shealladh seo no tagradh sam bith a thaobh a’ bhathair-bhuig seo fo bhuaidh nan crìochan is às-dùnaidhean seo.
</span><strong><br><span>
Bidh seo an sàs fiù mur an toir am fuasgladh seo ath-dhìoladh slàn dhut air call sam bith no mur an coilean e a phrìomh-adhbhar no nam biodh fios, no nam bu chòir fios a bhith aig Microsoft, gun robh cunnairt cron ann. Faodaidh nach bi tu fo bhuaidh a’ chuingeachaidh no às-dùnaidh gu h-àrd mur eil do stàit, mòr-roinn no dùthaich a’ ceadachadh às-dùnadh no cuingeachadh de dhamaistean tuiteamach no feadhainn a thachradh na linn.
</span></strong></div><div class="preamble_style"><span><hr size="3" width="100%" align="center"></span></div><p class="preamble_style"><span>
Tha cuid dhen chòd tùsail aig Microsoft Edge ri fhaighinn an-asgaidh o
<a href="https://thirdpartysource.microsoft.com">
https://thirdpartysource.microsoft.com</a>
fo bhuaidh teirmichean ceadachas còd fosgailte nan treas-phàrtaidhean a gheibhear aig
<a href="https://aka.ms/thirdpartynotices">
https://aka.ms/thirdpartynotices</a>
agus ann am Microsoft Edge aig edge://credits an dèidh dhut a stàladh. Air neo airson lethbhreac dhen chòd tùsail seo fhaighinn, cuir seic no òrdan airgid airson US $5.00, a’ gabhail a-staigh àireamh tionndadh Edge, gu:
</span></p><p class="preamble_style"><span>
Sgioba gèilleadh a’ chòd tùsail
<br>
Microsoft Corporation
<br>
One Microsoft Way
<br>
Redmond, WA 98052
<br>
Stàitean Aonaichte Aimeireaga
<br></span></p></body></html>